<h1>Introduzione a GABC Editor</h1>
<h3>Versione 0.1.2 (alpha)</h3>

<p>GABC Editor è un editor di testo a interfaccia grafica specializzato per i file GABC, usati dalla libreria Gregorio
    di LaTeX per la creazione di partiture di canto gregoriano. I file GABC si possono salvare e caricare come normali
    file di testo (con estensione <code>.gabc</code>).</p>
<p>Questo software permette anche (previa installazione di una distribuzione LaTeX e della libreria Gregorio) di
    compilare i file GABC includendoli in un template LaTeX predefinito e di mostrare un PDF compilato nell'apposito
    riquadro di anteprima.</p>
<p>Si può inoltre esportare il risultato come documento PDF, come immagine (JPG o PNG) o come file TeX.</p>
<p>Per poter utilizzare al meglio questo editor è necessario avere installato la suite di programmi LaTeX e la libreria
    Gregorio.</p>

<h2 id="editor-main-screen">Schermata principale</h2>
<p><img src="img/main_screen.png" alt="[img/main_screen.png]" /></p>
<p>
<ul>
    <li><i>Barra dei menu</i></li>
    <li><i>Barra degli strumenti</i></li>
    <li><i>Finestra di inserimento veloce</i>: da qui puoi inserire velocemente caratteri speciali e pezzi di codice
    </li>
    <li><i>Editor GABC</i>: da qui puoi scrivere codice GABC</li>
    <li><i>Finestra di anteprima</i>: qui puoi vedere lo spartito compilato</li>
    <li><i>Finestra dei messaggi di compilazione</i>: qui puoi vedere se ci sono stati errori nella compilazione</li>
    <li><i>Barra di stato</i>: mostra alcuni messaggi informativi</li>
</ul>
</p>

<h3 id="editor-menus">Barra dei menu</h3>
<p>Alcune funzioni si trovano anche nella barra degli strumenti; esistono anche alcune scorciatoie da tastiera.</p>
<p>
<ul>
    <li>
        <b>Menu File</b>
        <ul>
            <li><b>Nuovo</b> (<code>Ctrl + N</code>): crea un nuovo file GABC (si aprirà in una nuova scheda
                nell'editor).</li>
            <li><b>Apri</b> (<code>Ctrl + O</code>): apri un file GABC esistente (si aprirà in una nuova scheda
                nell'editor).</li>
            <li><b>Salva</b> (<code>Ctrl + S</code>): salva il file GABC corrente (se è un nuovo file, verrà chiesto di
                scegliere la cartella e il nome del file).</li>
            <li><b>Salva con nome</b> (<code>Ctrl + Shift + S</code>): salva il file corrente come nuovo file (verrà
                sempre chiesto di scegliere la cartella e il nome del file).</li>
            <li><b>Esporta</b>: esporta la partitura in formato <code>.pdf</code>, <code>.tex</code>, <code>.png</code>
                o <code>.jpg</code>. <b><i>Questa funzione è disabilitata se non viene rilevata un'installazione
                        LaTeX.</i></b></li>
            <li><b>Esci</b>: chiudi GABC Editor.</li>
        </ul>
    </li>
    <li>
        <b>Menu Modifica</b>
        <ul>
            <li><b>Annulla</b> (<code>Ctrl + Z</code>): annulla l'ultima modifica al file GABC corrente.</li>
            <li><b>Ripristina</b> (<code>Ctrl + Y</code>): ripristina l'ultima modifica annullata nel file GABC
                corrente.</li>
            <li><b>Seleziona tutto</b> (<code>Ctrl + A</code>): seleziona tutto il contenuto del file GABC corrente.
            </li>
            <li><b>Taglia</b> (<code>Ctrl + Shift + S</code>): taglia il testo selezionato dal file corrente.</li>
            <li><b>Copia</b>: copia il testo selezionato dal file corrente.</li>
            <li><b>Incolla</b>: incolla il testo nel file corrente.</li>
        </ul>
    </li>
    <li>
        <b>Menu GABC</b>
        <ul>
            <li>
                <b>Compila</b> (<code>Ctrl + Invio</code>): Compila il file GABC corrente e mostra l'anteprima dello
                spartito in formato PDF. La compilazione può impiegare alcuni secondi. <b><i>Questa funzione è
                        disabilitata se non viene rilevata un'installazione LaTeX.</i></b>
            </li>
        </ul>
    </li>
    <li>
        <b>Menu Opzioni</b>
        <ul>
            <li>
                <b>Impostazioni</b>: apre una finestra di impostazioni.<br>
                <b>Nota: In questa versione è presente solo l'impostazione per modificare la cartella di salvataggio di
                    default per i file GABC. Nelle prossime versioni verranno aggiunte altre impostazioni, tra cui la
                    personalizzazione dell'aspetto e l'impostazione del template TeX.</b>
            </li>
        </ul>
    </li>
    <li>
        <b>Menu Aiuto</b>
        <ul>
            <li>
                <b>Aiuto</b>: apre la guida di GABC Editor.
            </li>
            <li>
                <b>Informazioni su GABC Editor</b>: mostra alcune informazioni generali sul programma (versione, autore,
                licenza e tecnologie usate).
            </li>
        </ul>
    </li>
</ul>
</p>

<h3 id="editor-toolbar">Barra degli strumenti</h3>
<p>Qui puoi accedere rapidamente alle funzioni più comuni. Passando col mouse sopra un pulsante viene mostrato il nome
    dell'azione.</p>
<p>Se si clicca col tasto destro sulla barra dei menu o su quella degli strumenti, si possono nascondere o mostrare la
    barra degli strumenti e le varie aree della finestra principale.</p>

<h3 id="editor-quick-insert">Finestra di inserimento veloce</h3>
<p>La finestra è divisa in due sezioni. La prima, <i>Caratteri speciali</i>, contiene una mappa di simboli, soprattutto
    quelli difficilmente ottenibili con la tastiera italiana (come l'apice, la tilde e molte lettere accentate), ma ma
    anche alcuni caratteri comunemente usati negli spartiti gregoriani e nella liturgia.<br>
    Cliccando su un pulsante, il codice per disegnare quel simbolo (che può consistere di più caratteri) viene inserito
    nel testo del file GABC alla posizione corrente del cursore.</p>
<p>Nella sezione successiva, <i>Modelli preimpostati</i>, ci sono due pulsanti che funzionano allo stesso modo dei
    precedenti, ma inseriscono due semplici modelli GABC prefabbricati da cui partire per scrivere lo spartito. Uno
    ("Base") include solo il campo <code>name</code> nell'intestazione (l'unico obbligatorio) e aggiunge una chiave e
    una sillaba iniziale; l'altro ("Con header") aggiunge alcuni campi significativi all'intestazione (tra cui
    l'indicazione di modo e alcune annotazioni di esempio).</p>
<b>Questa sezione può essere soggetta a modifiche nelle prossime versioni di GABC Editor.</b>

<h3 id="editor-gabc">Editor GABC</h3>
<p>
    L'editor è organizzato in schede; il nome del file aperto in una scheda è indicato nel nome della scheda stessa. Le
    schede si possono spostare trascinandole col mouse, oppure chiudere col pulsante di chiusura. Se si chiude un file
    con delle modifiche, verrà chiesta una conferma per il salvataggio. Creando un nuovo file o aprendone uno già
    esistente, questo verrà aperto in una nuova scheda. All'apertura del programma si crea automaticamente una scheda
    nuova con un file vuoto.
</p>
<p>
    L'editor è un normale programma per la modifica di file di testo (simile al Blocco Note di Windows). Si può
    selezionare, copiare, tagliare e incollare il testo (anche da e verso programmi esterni), oltre ad annullare e
    ripristinare le modifiche al testo.
</p>
<p>
    La sintassi GABC è colorata per aiutare l'occhio. Sono colorati i nomi dei campi nell'intestazione, i commenti, le
    parentesi tonde, le note (tutto il contenuto fra parentesi tonde), i tag di apertura e chiusura (racchiusi fra segni
    &lt; e &gt;) e i caratteri di <i>escape</i> (<code>$</code> e il carattere a cui si riferisce).
</p>

<h3 id="editor-preview">Finestra di anteprima</h3>
<p>La visualizzazione del PDF è a pagina multipla: scorrendo in basso (con la barra di scorrimento o con la rotellina
    del mouse) si vedono le eventuali pagine successive. In alto si trovano i controlli per l'ingrandimento.</p>

<h3 id="editor-logs">Finestra dei messaggi di compilazione</h3>
<p>
    Dietro le quinte, il comando <i>Compila</i> crea un semplice file
    <code>.tex</code> che include il codice GABC, poi usa il programma <code>lualatex</code> per
    compilarlo e generare un PDF, e infine mostra il PDF nel riquadro di anteprima.
</p>
<p>
    Durante la compilazione, nel riquadro <i>Messaggi di compilazione</i> compaiono in tempo reale i messaggi di
    output di <code>lualatex</code>. La finestra si può scorrere con la barra di scorrimento o con la rotellina del
    mouse.<br>
    Nei messaggi sono evidenziate con colori diversi alcune
    parole chiave ("error" in rosso, "warning" in giallo, "info" in blu, "output written in..." in
    verde) per aiutare a identificare eventuali problemi.
</p>
<b>Questa funzionalità può essere soggetta a modifiche nelle prossime versioni di GABC Editor.</b>

<h3 id="editor-statusbar">Barra di stato</h3>
<p>
    Si trova nella parte più bassa della finestra. Nella parte sinistra mostra alcuni messaggi sullo stato corrente di
    compilazione; sulla destra mostra la posizione del cursore nel file di testo aperto in quel momento.
</p>

<h2 id="editor-usage">Utilizzo dell'editor</h2>
<p>
    Il cuore di GABC Editor è l'editor di testo. In effetti per scrivere un file GABC si
    potrebbe anche utilizzare il Blocco Note o un editor di testo qualsiasi. Tuttavia GABC Editor offre alcune
    funzionalità aggiuntive (in particolare l'evidenziatore di sintassi e una finestra di inserimento veloce) che
    semplificano la scrittura e la successiva compilazione.
<ol>
    <li>Aprendo il programma si crea automaticamente un file vuoto, su cui si può già iniziare a scrivere codice GABC.
        Si veda la sezione <a href="gabc_syntax.html">Notazione GABC</a> per la sintassi.</li>
    <li>Per inserire caratteri speciali basta fare clic sulpulsante corrispondente nella finestra di inserimento veloce.
    </li>
    <li>
        In qualunque momento si può generare un'anteprima dello spartito col pulsante <i>Compila</i> (scorciatoia: Ctrl
        + Invio). Nel riquadro dei messaggi di compilazione inizieranno ad apparire i messaggi di <code>lualatex</code>,
        in cui alcune parole chiave vengono colorate per mostrare a colpo d'occhio se ci sono stati errori. La
        compilazione dura qualche secondo; al termine il risultato compare nel riquadro di anteprima. In quest'ultimo si
        può ingrandire, rimpicciolire e scorrere il documento.
    </li>
    <li>
        Quando si è soddisfatti del risultato, si può salvare il file GABC.
    </li>
    <li>
        Si può inoltre esportare il file compilato come PDF o in formato immagine (PNG o JPG). Si può anche esportare il
        file TeX che include la partitura GABC.
    </li>
</ol>
</p>
<p>
    Per iniziare rapidamente, sono disponibili nella finestra di inserimento veloce due semplici modelli GABC
    prefabbricati da cui partire (come detto sopra).
</p>
<p></p>